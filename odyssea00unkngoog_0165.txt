χ (22) μνηστηροφονία. 149

90 ἀντίος ἀίξας, εἴρυτο δὲ φάσγανον ὀξύ,
εἴ πως οἴ εἴξειε θυράων. ἀλλ’ ἄρα μιν φθῆ
Τηλέμαχος κατόπισθε βαλὼν χαλκήρει· δουρὶ
ὤμων μεσσηγύς, διὰ δὲ στήθεσφιν ἔλασσε·
δούπησεν δὲ πεσών, χθόνα δ’ ἤλασε παντὶ μετώπῳ.
95 Τηλέμαχος δ’ ἀπόρουσε λιπὼν δολιχόσκιον ἔγχος
αὐτοῦ έν Ἀμφινόμῳ· περὶ γὰρ δίε, μή τις Ἀχαιῶν
ἔγχος ἀνελκόμενον δολιχόσκιον ἢ ἐλάσειε
φασγάνῳ ἀίξας ἠὲ προπρηνέα τύψας.
βῆ δὲ θέειν, μάλα δ’ ὦκα φίλον πατέρ’ εἰσαφίκανεν,
100 ἀγχοῦ δ’ ἱστάμενος ἔπεακ πτερόεντα προσηύδα·
,,ὦ πάτερ, ἤδη τοι σάκος οἴσω καὶ δύο δοῦρε
καὶ κυνέην πάγχαλκον, ἐπὶ κροτάφοις ἀραρυῖαν,
αὐτός τ’ ἀμφιβαλεῦμαι ἰών, δώσω δὲ συβώτῃ
καὶ τῷ βουκόλῳ ἄλλα· τετευχῆσθαι γὰρ ἄμεινον.“
106 τὸν δ’ ἀπαμειβόμενος προσέφη πολύμητις Ὀδυσσεύς·
,,οἶσε θέων, εἵως μοι ἀμύνεσθαι πάρ’ ὀιστοί,
μή μ’ ἀποκινήσωσι θυράων μοῦνον ἐόντα.“
ὣς φάτο, Τηλέμαχος δὲ φίλῳ ἐπεπείθετο πατρί,
βῆ δ’ ἴμεναι θάλαμον δ’, ὅθι οἰ κλυτὰ τεύχε’ ἔκειτο.
110 ἔνθεν τέσσαρα μὲν σάκε’ ἔξελε, δούρατα δ’ ὀκτὼ
καὶ πίσυρας κυνέας χαλκήρεας, ἱπποδασείας·
βῆ δὲ φέρων, μάλα δ’ ὦκα φίλον πατέρ’ εἰσαφίκανεν·
αὐτὸς δὲ πρώτιστα περὶ χροῒ δύσετο χαλκόν.
ὣς δ’ αὕτως τὼ δμῶε δυέσθην τεύχεα καλά,
115 ἔσταν δ’ ἀμφ’ Ὀδυσῆα δαΐφρονα, ποικιλομήτην.
αὐτὰρ ὅ γ’, ὄφρα μὲν αὐτῷ ἀμύνεσθαι ἔσαν ίοί,
τόφρα μνηστήρων ἕνα γ’ αἰεὶ ᾧ ἐνὶ οἴκῳ
βάλλε τιτυσκόμενος· τοὶ δ’ ἀγχιστῖνοι ἔπιπτον. We&
αὐτὰρ ἐπεὶ λίπον coz ὀιστεύοντα ἄνακτα,
120 τόξον μὲν πρὸς σταθμὸν ἐυσταθέος μεγάροιο

