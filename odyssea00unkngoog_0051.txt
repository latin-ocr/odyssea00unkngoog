ο (15) Τηλεμάχου ἐπάνοδος. 35

ἀμφότερον, κῦδός τε καὶ ἀγλαΐη καὶ &Qum γῆν» {wagaw-
δειπνήσαντας ἴμεν πολλὴν ἐπ’ ἀπείρονα γαῖαν.

80 εί δ’ ἐθέλεις τραφθῆναι ἀν’ Ἑλλάδα καὶ μέσον Ἄργος,
ὄφρά τοι αὐτὸς ἕπωμαι, ὑποζεύξω δέ τοι ἵππους,
ἄστεα δ’ ἀνθρώπων ἡγήσομαι· οὐδέ τις ἡμέας
αὕτως ἀππέμψει, δώσει δέ τι ἕν γε φέρεσθαι,
ἠέ τινα τριπόδων εὐχάλκων ἠὲ λεβήτων

85 ἠὲ δύ’ ἡμιόνους ἠὲ χρύσειον ἄλεισον.“

τὸν δ’ αὖ Τηλέμαχος πεπνυμένος ἀντίον ηὔδα·

,ξΑτρείδη Μενέλαε Διοτρεφές, ὄρχαμε λαῶν,
βούλομαι ἤδη νεῖσθαι ἐφ’ ἡμέτερ’· οὐ γὰρ ὄπισθεν
οὖρον ἰὼν κατέλειπον ἐπὶ κτεάτεσσιν ἐμοῖσι·

90 μὴ πατέρ’ ἀντίθεον διζήμενος αὐτὸς ὄλωμαι,

ἤ τί μοι ἐκ μεγάρων κειμήλιον ἐσθλὸν ὄληται.“
αὐτὰρ ἐπεὶ τό γ’ ἄκουσε βοὴν ἀγαθὸς Μενέλαος,

αὐτίκ’ ἄρ’ ᾗ ἀλόχῳ ἠδὲ δμῳῇσι κέλευσε

δεῖπνον ε’νὶ μεγάροις τετυκεῖν ἅλις ἔνδον ἐόντων.

95 ἀγχίμολον δέ os ἦλθε Βοηθοίδης Ἐτεωνεύς,
ἀνστὰς ἐξ εὐνῆς, ἐπεὶ οὐ πολὺ ναῖεν ἀπ’ αὐτοῦ·
τὸν πῦρ κῆαι ἄνωγε βοὴν ἀγαθὸς Μενέλαος
ὀπτῆσαί τε κρεῶν· ὁ δ’ ἄρ ’ οὐκ ἀπίθησεν ἀκούσας.
αὐτὸς δ’ ἐς θάλαμον κατεβήσετο κηώεντα, ὧιΜφἉ

100 οὐκ οἷος· ἅμα τῷ γ’ Ἑλένη κίε καὶ Μεγαπένθης.
ἀλλ’ ὅτε δή ῤ’ ἵκαν’ ὅθι oc κειμήλια κεῖτο,

Ἀτρείδης μὲν ἔπειτα δέπας λάβεν ἀμφικύπελλον,
υίὸν δὲ κρητῆρα φέρειν Μεγαπένθε’ ἄνωγεν
ἀργύρεον. Ἑλένη δὲ παρίστατο φωριαμοῖσιν, Qum

105 ἔνθ’ ἔσάν οἰ πέπλοι παμποίκιλοι, οὓς κάμεν αὐτή.
τῶν ἕν’ ἀειραμένη Ἑλένη φέρε, δῖα γυναικῶν,
ὃς κάλλιστος ἔην ποικίλμασιν ἠδὲ μέγιστος,
ἀστὴρ δ’ ὣς ἀπέλαμπεν· ἔκειτο δὲ νείατος ἄλλων.

3*

