ψ (23) Ὀδυσσέως ὑπὸ Πηνελόπης ἀναγνωρισμός. 169

οἲ νῶιν ἀγάσαντο παρ’ ἀλλήλοισι μένοντε
ἥβης ταρπῆναι καὶ γήραος οὐδὸν ἱκέσθαι.
αὐτὰρ μὴ νῦν μοι τόδε χώεο μηδὲ νεμέσσα,
οὕνεκά σ’ οὐ τὸ πρῶτον, ἐπεὶ ἴδον, ὧδ’ ἀγάπησα.
. 215 αἰεὶ γάρ μοι θυμὸς ἐνὶ στήθεσσι φίλοισιν
ἐρρίγει, μή τίς με βροτῶν ἀπάφοιτ’ ἐπέεσσιν
ἐλθών· πολλοὶ γὰρ κακὰ κέρδεᾶ βουλεύουσιν.
οὐδέ κεν Ἀργείη Ἑλένη, Διὸς ἐκγεγαυῖα,
ἀνδρὶ παρ’ ἀλλοδαπῷ ἐμίγη φιλότητι καὶ εὐνῇ,
220 εί ᾔδη ὅ μιν αὖτις Ἀρήιοι υἷες Ἀχαιῶν
ἀξέμεναι οἶκον δὲ φίλην ἐς πατρίδ’ ἔμελλον.
τὴν δ’ ἤτοι ῥέξαι θεὸς ὤρορεν ἔργον ἀεικές·
τὴν δ’ ἄτην οὐ πρόσθεν ἑῷ ἐγκάτθετο θυμῷ
λυγρήν, ἐξ ἧς πρῶτα καὶ ἡμέας ἵκετο πένθος.
2²⁵ νῦν δ’, ἐπεὶ ἤδη σήματ’ ἀριφραδέα κατέλεξας
εὐνῆς ἡμετέρης, τὴν οὐ βροτὸς ἄλλος ὀπώπει,
ἀλλ’ οἷοι σύ τ’ ἐγώ τε καὶ ἀμφίπολος μία μούνη,
Ἀκτορίς, ἥν μοι δῶκε πατὴρ ἔτι δεῦρο κιούση,
ἢ νῶιν εἴρυτο θύρας πυκινοῦ θαλάμοιο, w
2³0 πείθεις δή μευ θυμὸν ἀπηνέα περ μάλ’ ἐόντα. “
ὣς φάτο, τῷ δ’ ἔτι μᾶλλον ὑφ’ ἵμερον ὦρσε γόοιο·
κλαῖε δ’ ἔχων άλοχον θυμαρέα, κέδν’ εἰδυῖαν.
ὡς δ’ ὅτ’ ἂν ἀσπάσιος γῆ νηχομένοισι φανήῃ,
ὧν τε Ποσειδάων εὐεργέα νη’ ἐνὶ πόντῳ
235 ῥαίσῃ, ἐπειγομένην ἀνέμφ καὶ κύματι πηγῷ· ἷ-ἱᾳ
παῦροι δ’ ἐξέφυγον πολιῆς ἁλὸς ἤπειρον δὲ
νηχόμενοι, πολλὴ δὲ περὶ χροῒ τέτροφεν ἅλμη, ω Ασίώᾼι
ἀσπάσιοι δ’ ἐπέβαν γαίης, κακότητα φυγόντες· Commi>
ὣς άρα τῇ ἀσπαστὸς ἔην πόσις εἰσοροώσῃ,
240 δειρῆς δ’ οὔ πω πάμπαν ἀφίετο πήχεε λευκώ.
καί νύ κ’ ὀδυρομένοισι φάνη ῥοδοδάκτυλος Ἠώς,

