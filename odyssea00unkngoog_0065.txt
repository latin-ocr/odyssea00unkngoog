ο (15) Τηλεμάχου ἐπάνοδος. 49

515 χεῖρον, ἐπεί τοι ἐγὼ μὲν ἀπέσσομαι, οὐ δέ σε μήτηρ
ὄψεται· οὐ μὲν γάρ τι θαμὰ μνηστῆρσ’ ἐνὶ οἴκῳ
φαίνεται, ἀλλ’ ἀπὸ τῶν ὑπερωίῳ ἰστὸν ὑφαίνει.
ἀλλά τοι ἄλλον φῶτα πιφαύσκομαι, ὄν κεν ἵκοιο,
Εὐρύμαχον, Πολύβοιο δαΐφρονος ἀγλαὸν υἱόν,

520 τὸν νῦν ἶσα θεῷ Ἰθακήσιοι εἰσορόωσι·
καὶ γὰρ πολλὸν ἄριστος ἀνὴρ μέμονέν τε μάλιστα
μητέρ’ ἐμὴν γαμέειν καὶ Ὀδυσσῆος γέρας ἕξειν.
ἀλλὰ τά γε Ζεὺς οἶδεν Ὀλύμπιος, αἰθέρι ναίων,

mma-{15 κέ σφι πρὸ γάμοιο τελευτήσει κακὸν ἧμαρ.“

525 ὣς όέρα4 οἱ εἰπόντι ἐπέπτατο δεξιὸς ὅρνις,
κίρκος, ’Λπόλλωνος ταχὺς ἄγγελος· ἐν δὲ πόδεσσι Ρ
τίλλε πέλειαν ἔχων, κατὰ δὲ πτερὰ χεῦεν ἔραζε fo ιυυίΛ»
μεσσηγὺς νηός τε καὶ αὐτοῦ Τηλεμάχοιο.
τὸν δὲ Θεοκλύμενος ἑτάρων ἄπο νόσφι καλέσσας

5³0 ἔν τ’ ἄρα οἱ φῦ χειρὶ ἔπος τ’ ἔφατ’ ἔκ τ’ ὀνόμαζε·

,, Τηλέμαχ’, οὔ τοι ἄνευ θεοῦ ἔπτατο δεξιὸς ὅρνις·

ἔγνων γάρ μιν ἐς ἄντα ἰδὼν οἰωνὸν ἐόντα.

ὑμετέρου δ’ οὐκ ἔστι γένευς βασιλεύτερον ἄλλο

έν δήμφ Ἰθάκης, ἀλλ’ ὑμεῖς καρτεροὶ αἰεί.“

5⁸5 τὸν δ’ αὖ Τηλέμαχος πεπνυμένος ἀντίον ηὔδα·

„al” γὰρ τοῦτο, ξεῖνε, ἔπος τετελεσμένον εἴη·

τω κε τάχα γνοίης φιλότητά τε πολλά τε δῶρα

ἐξ ἐμεῦ, ὡς ἄν τίς σε συναντόμενος μακ-αρίζοι.“ς,ιὺ( Meu* c·
ἦ καὶ Πείραιον προσεφώνεε, πιστὸν ἑταῖρον·

540 ,,Πείραιε Κλυτίδη, σὺ δέ μοι τά περ ἄλλα μάλιστα
πείθῃ ἐμῶν ἑτάρων, οἳ μοι Πύλον εἰς ἅμ’ ἕποντο· ’
καὶ νῦν μοι τὸν ξεῖνον ἄγων έν δώμασι σοῖσιν
ἐνδυκέως φιλέειν καὶ τιέμεν, εἰς ὅ κεν ἔλθω.“

τὸν δ’ αὖ Πείραιος δουρικλυτὸς ἀντίον ηὔδα·
545 ,, Τηλέμαχ’ , εἰ γάρ κεν σὺ πολὺν χρόνον ἐνθάδε μίμνοις,

nmirum, Hom. Odyssea 11. 4

