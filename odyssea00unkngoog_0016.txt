XII F. A. WOLFH SUMMARIA.

ω (24).

Procorum animabus, a Mercurio ad infera compulsis,
heroes occurrunt, tum alii, turn Achilles et Agamemno (1—22).
Ibi Agamemno Achilli iusta funebria exponit, ad Troiam ipsi
peracta, et propriam necem dolet (23-97); miratusque turbam
iuvenum, catervatim descendentium, ex uno eorum insignem
Penelopes pudicitiam, procorum assiduitatem et occasum cogno·
scit, atque Ulyssis fortunam et reginae fidem praedicat (98—
204). Interea heros cum suis ad Laerten profectae, primum,
velut ignotus, in hortis cum illo sermonem quaerit de filio,
affectusque cognitis», quas senex tulisset, aerumniS, dum eum
aegritudine oppressum videt, repente sese filium aperit, et
caedem procorum perpetratam narrat (205—344). Laetus senex
lavatur, et ipse quoque a Minerva decoratus, cum Dolio servo
et reliqua familia atque Ulysse comitibusque eius ad prandium
conveniunt, ubi redux agnoscitur et salutatur ab omnibus
(345—412). Iam rumore caedis per urbem disperso, habetur
concio Ithacensium‚ in qua Eupithes tumultum movet: continuo
pars civium, quamquam reclamantibus Medonte et Halitherse,
armati Ulyssem ad Laertie praedium persequuntur (413-471).
Sed eos comitatior Ulysses graviter remit; Eupithen occid1t
Laertes3 ipsis praesens Minerva opitu atur, seditiosos exterret3
tandem Iupiter deiecto fulmine proelium dirimit: sic facto foe·
dere amnestia utrinque et pax componitur (472—548).

