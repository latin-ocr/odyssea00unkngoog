137

ρ (17) ἐπάνοδος Τηλεμάχου εἰς Ἰθάκην. 81

πρυμνότατον κατὰ νῶτον. ὁ δ’ ἐστάθη ἠύτε πέτρη ξ ΚΜ
ἔμπεδον, οὐδ’ ἄρα μιν σφῆλεν βέλος Ἀντινόοιο· Ὃςοιί·
465 ἀλλ’ ἀκέων κίνησε κάρη κακὰ βυσσοδομεύων.
ἂψ δ’ ὅ γ’ ἐπ’ οὐδὸν ἰὼν κατ’ ἄρ’ ἕζετο, κάδ δ’ ἄρα πήρην
θῆκεν εὐπλείην, μετὰ δὲ μνηστῆρσιν ἔειπε·
,,κε’κλυτε’ μευ, μνηστῆρες ἀγακλειτῆς βασιλείης,
ὄφρ’ εἴπω τά με θυμὸς ἐνὶ στήθεσσι κελεύει.
470 οὐ μὰν. οὔτ’ ἄχος ἐστὶ μετὰ φρεσὶν οὔτέ τι πένθος,
ὁππότ’ ἀνὴρ περὶ οἷσι μαχειόμενος κτεάτεσσι
βλήεται, ἢ ’περὶ βουσὶν ἢ ἀργεννῇς ὀίεσσιν·
αὐτὰρ ἔμ’ Ἀντίνοος βάλε γαστέρος εἵνεκα λυγρῆς,
οὐλομένης, ἣ πολλὰ κάκ’ ἀνθρώποισι δίδωσιν.
4⁷5 ἀλλ’ εἴ. που πτωχῶν γε θεοὶ καὶ Ἐρινύες εἰσίν,
Ἀντίνοον πρὸ γάμοιο τέλος θανάτοιο κιχείη.“
τὸν δ’ αὖτ’ Ἀντίνοος προσέφη, Εὐπείθεος υἱός·
,,ἔσθι’ ἕκηλος, ξεῖνε, καθήμενος, ἢ ἄπιθ’ ἄλλῃ,
μή σε νέοι διὰ δώματ’ ἐρύσσωσ’, οἷ’ ἀγορεύεις, »Γ
480 ἢ ποδὸς ἢ καὶ χειρός, ἀποδρύψωσι δὲ πάντα.“’ῦίυνῖἶῖΜΜὟΜοὲ
ὣς ἔφαθ’, οῖ δ’ ἄρα πάντες ὑπερφιάλως νεμέσησαν.
ὧδε δέ τις εἴπεσκε νέων ὑπερηνορεόντων·
,,Ἀντίνο’, οὐ μὲν κάλ’ ἔβαλες δύστηνον ἀλήτην,
οὐλόμεν’, εἰ δή που τις ἐπουράνιος θεός ἐστι.
485 καί τε θεοὶ ξείνοισιν ἐοικότες ἀλλοδαποῖσι,
παντοῖοι τελέθοντες, ἐπιστρωφῶσι πόληας,
ἀνθρώπων ὕβρίν τε καὶ εὐνομίην ἐφορῶντες.“
ὣς ἄρ’ ἔφαν μνηστῆρες, ὁ δ’ οὐκ ἐμπάζετο μύθων.
Τηλέμαχος δ’ ἐν μὲν κραδίῃ-μέγα πένθος ἄεξε
490 βλημένου, οὐ δ’ ἄρα δάκρυ χαμαὶ βάλεν ἐκ βλεφάροιιν,
ἀλλ’ ἀκέων κίνησε ,κάρη κακὰ βυσσοδομεύων.
τοῦ δ’ ὡς οὖν ἤκουσε περίφρων Πηνελόπεια
βλημένου ἐν μεγάρῳ, μετ’ ἄρα δμωῇσιν ἔειπεν·

Ludwich, Hom. Odyssea 11. 6

