φ (21) τόξου θέσις. ’ 137

θυμοῦ καὶ ψυχῆς, ἐπεὶ ἦ πολὺ φέρτερόν ἐστι

155 τεθνάμεν ἢ ζώοντας ἁμαρτεῖν, οὗ θ’ ἕνεκ’ αἰεὶ
ἐνθάδ’ ὁμιλέομεν ποτιδέγμενοι ἤματα πάντα.
νῦν μέν τις καὶ ἔλπετ’ ἐνὶ φρεσὶν ἠδὲ μενοινᾷ
γῆμαι Πηνελόπειαν, Ὀδυσσῆος παράκοιτιν·
αὐτὰρ ἐπὴν τόξου πειρήσεται ἠδὲ ἴδηται,

160 ἄλλην δή τιν’ ἔπειτα Ἀχαιιάδων εὐπέπλων
μνάσθω ἐέδνοισιν διζήμενος· ἡ δέ κ’ ἔπειτα
γήμαιθ’ ὅς κε πλεῖστα πόροι καὶ μόρσιμος ἔλθοι.“

ὣς ἄρ’ ἐφώνησεν καὶ ἀπὸ ἕο τόξον ἔθηκε
κλίνας κολλητῇσιν ἐυξέστῃς σανίδεσσιν,

165 αὐτοῦ δ’ ὠκὺ βέλος καλῇ προσέκλινε κορώνῃ·
ἂψ δ’ αὖτις κατ’ ἄρ’ ἕζετ’ ἐπὶ θρόνου ’ἔνθεν ἀνέστη.
Ἀντίνοος δ’ ἐνένιπεν ἔπος τ’ ἔφατ’ ἔκ τ’ ὀνόμαζε·

,,Λειῶδες, ποῖόν σε ἔπος φύγεν ἕρκος ὀδόντων,
δεινόν τ’ ἀργαλέον τε· νεμεσσῶμαι δέ τ’ ἀκούων·

ιἰο εί δὴ τοῦτό γε τόξον ἀριστῆας κεκαδήσει
θυμοῦ καὶ ψυχῆς, ἐπεὶ οὐ δύνασαι σὺ τανύσσαι.
οὐ γάρ τοι σέγε τοῖον ἐγείνατο πότνια μήτηρ ,
οἶόν τε ῥυτῆρα βιοῦ τ’ ἔμεναι καὶ ὀιστῶν· ‘³ka
ἀλλ’ ἄλλοι τανύουσι τάχα μνηστῆρες ἀγαυοί.“ Mna-»x

17⁵ ὣς φάτο, καί ῥ’ ἐκέλευσε Μελάνθιον, αἰπόλον αἰγῶν·

,,ἅγρει δή, πῦρ κῆον ἐνὶ μεγάροισι, Μελανθεῦ,

, πὰρ δὲ τίθει δίφρόν τε με’γαν καὶ κῶας ἐπ’ αὐτοῦ,
(aab ἐκ δὲ στ-έατος ἔνεικε μέγαν τροχὸν ἔνδον ἐόντος,
ὄφρα νέοι θάλποντες, ἐπιχρίοντες ἀλοιφῇ,

180 τόξου πειρώμεσθα καὶ ἐκτελέωμεν ἅεθλον.“

ὣς φάθ’, ὁ δ’ αἶψ’ ἀνέκαιε Μελάνθιος ἀκάματον πῦρ,
πὰρ δὲ φέρων δίφρον θῆκεν καὶ κῶας ἐπ’ αὐτοῦ,
ἐκ δὲ στέατος ἔνεικε μέγαν τροχὸν ἔνδον ἐόντος.
τῷ ῥα νέοι θάλποντες ἐπειρῶντ’ · οὐ δὲ δύναντο

