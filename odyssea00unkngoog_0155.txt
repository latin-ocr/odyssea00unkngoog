φ (21) τόξου θέσις. 139

Τηλεμάχου ἑτάρω τε κασιγνήτω τε ἔσεσθον.

εί δ’ ἄγε δή, καὶ σῆμα ἀριφραδὲς ἄλλό τι δείξω,
ὄφρά μ’ ἔυ γνῶτον πιστωθῆτόν τ’ ἐνὶ θυμῷ.
οὐλήν, τήν ποτέ με σῦς ἤλασε λευκῷ ὀδόντι

220 Παρνησὸν δ’ ἐλθόντα σὺν υἱάσιν Αὐτολύκοιο.“

ὣς εἰπὼν ῥάκεα μεγάλης ἀποέργαθεν οὐλῆς.
τὼ δ’ ἐπεὶ εἰσιδέτην εὖ τ’ ἐφράσσαντο ἕκαστα,
κλαῖον ἄρ’ ἀμφ’ Ὀδυσῆι δαΐφρονι χεῖρε βαλόντε
καὶ κύνεον ἀγαπαζόμενοι ,κεφαλήν τε καὶ ὤμους·

225 ὣς δ’ αὕτως Ὀδυσεὺς κεφαλὰς καὶ χεῖρας ἔκυσσε.
καί νύ κ’ ὀδυρομένοισιν ἔδυ φάος ἠελίοιο,
εἰ μὴ Ὀδυσσεὺς αὐτὸς ἐρύκακε φώνησέν τε·

,,παύεσθον κλαυθμοῖο γόοιό τε, μή τις ἴδηται
ἐξελθὼν μεγάροιο, ἀτὰρ εἴπῃσι καὶ εἴσω.

230 ἀλλὰ προμνηστῖνοι ἐσέλθετε, μηδ’ ἅμα πάντες, ἱ {¹⁸5¹
πρῶτος ἐγώ, μετὰ δ’ ὔμμες. ἀτὰρ τόδε σῆμα τετύχθω·
ἄλλοι μὲν γὰρ πάντες, ὅσοι μνηστῆρες ἀγαυοί,
οὐκ ἐάσουσιν ἐμοὶ δόμεναι βιὸν ἠδὲ φαρέτρην·
ἀλλὰ σύ, δῖ’ Εὔμαιε, φέρων ἀνὰ δώματα τόξον

235 ἐν χείρεσσιν ἐμοὶ θέμεναι· εἰπεῖν δὲ γυναιξὶ
κληίσσαι μεγάροιο θύρας πυκινῶς ἀραρυίας·
ἤν δέ τις ἢ στοναχῆς ἠὲ κτύπου ἔνδον ἀκούσῃ
ἀνδρῶν ἡμετέροισιν ἐν ἕρκεσι, μή τι θύραζε
προβλώσκειν, ἀλλ’ αὐτοῦ ἀκὴν ἔμεναι παρὰ ἔργῳ.

240 σοὶ δέ, Φιλοίτιε δῖε, θύρας ἐπιτέλλομαι αὐλῆς
κληίσσαι κληῖδι, θοῶς δ’ ἐπὶ δεσμὸν ίῆλαι.“ ΜΗ ‘Ca

ὣς είπὼν εἰσῆλθε δόμους εὐναιετάοντας·δ
ἕζετ’ ἔπειτ’ ἐπὶ δίφρον ἰὼν ἔνθέν περ ἀνέστη.
ἐς δ’ ἄρα καὶ τὼ δμῶε ἴτην θείου Ὀδυσῆος.

245 Εὐρύμαχος δ’ ἤδη τόξον μετὰ χερσὶν ἐνώμα
θάλπων ἔνθα καὶ ἔνθα σέλᾳ πυρός· ἀλλά μιν οὐδ’ ὥς

