ψ (23) Ὀδυσσέως ὑπὸ Πηνελόπης ἀναγνωρισμός. 165

ἄνδρας μνηστῆρας τεθνηότας, ἠδ’ ὃς ἔπεφνεν.“ ’
85 ὣς φαμένη κατέβαιν’ ὑπερώια· πολλὰ δέ οἱ κῆρ
ὥρμαιν’, ἢ ἀπάνευθε φίλον πόσιν ἐξερεείνοι,
ἦ παρστᾶσα κύσειε κάρη καὶ χεῖρε λαβοῦσα.
ἡ δ’ ἐπεὶ εἰσῆλθεν καὶ ὑπέρβη λάινον οὐδόν,
ἕζετ’ ἔπειτ’ Ὀδυσῆος ἐναντίον, ἐν πυρὸς αὐγῇ,
90 τοίχου τοῦ ἑτέρου· ὁ δ’ ἄρα πρὸς κίονα μακρὴν
ἧστο κάτω ὁρόων, ποτιδέγμενος εἴ τί μιν εἴποι
, ἰφθίμη παράκοιτις, ἐπεὶ ,ἴδεν ὀφθαλμοῖσιν.
AM ἡ δ’ ἄνεω δὴν ἧστο, τάφος δέ οἱ ἦτορ ἵκανεν·
ὄψει δ’ν ἄλλοτε μέν μιν ἐνωπαδίως έσίδεσκενμ ³⁶³- {³⁶¹-
95 άλλοτε δ’ ἀγνώσασκε κακοὶ χροῒ εἵματ’ ἔχοντα.
Τηλέμαχος δ’ ἐνένιπεν ἔπος τ’ ἔφατ’ ἔκ τ’ ὀνόμαζε·
,,μῆτερ ἐμή, δύσμητερ, ἀπηνέα θυμὸν ἔχουσα,
τίφθ’ οὕτω πατρὸς νοσφίζεαι, οὐδὲ παρ’ αὐτὸν
ἑζομένη μύθοισιν ἀνείρεαι οὐδὲ μεταλλᾷς;
'100 οὐ μέν κ’ ἄλλη γ’ ὧδε γυνὴ τετληότι θυμῷ
ἀνδρὸς ἀποσταίη, ὅς οἰ κακὰ πολλὰ μογήσας
ἔλθοι ἐεικοστῷ ἔτει· ἐς πατρίδα γαῖαν·
σοὶ δ’ αἰεὶ κραδίη στερεωτέρη ἐστὶ λίθοιο.“
τὸν δ’ αὖτε προσέειπε περίφρων Πηνελόπεια· .
105 ,,τέκνον ἐμόν, θυμός μοι ἐνὶ στήθεσσι τέὲηπεν, Μ mo· ἵε)
οὐδέ τι προσφάσθαι δύναμαι ἔπος οὐδ’ ἐρέεσθαι
οὐδ’ εἰς ὦπα ἰδέσθαι ἐναντίον. εί δ’ ἐτεὸν δὴ
ἔστ’ Ὀδυσεὺς καὶ οἶκον ἱκάνεται, ἦ μάλα νῶι
γνωσόμεθ’ ἀλλήλων καὶ λώιον· ἔστι γὰρ ἥμιν
110 σήμαθ’, ἃ δὴ καὶ νῶι κεκρυμμένα ἴδμεν ἀπ’ ἅλλων.“
ὣς φάτο, μείδησεν δὲ πολύτλας δῖος Ὀδυσσεύς,
αἶψα δὲ Τηλέμαχον ἔπεα πτερόεντα προσηύδα·
,,Τηλέμαχ’, ἤτοι μητέρ’ ένὶ μεγάροισιν ἔασον
πειράζειν ἐμέθεν· τάχα δὲ φράσεται καὶ ἄρειον.

 

