σ (18) Ὀδυσσέως καὶ Ἴρου πυγμή. 87

χερσὶ μαχήσασθαι. ἀλλὰ ξυνελάσσομεν ὦκα.“

40 ὣς ἔφαθ’, οἰ δ’ ἄρα πάντες ἀνήιξαν γελόωντες,
ἀμφὶ δ’ ἄρα πτωχοὺς κακοείμονας ἠγερέθοντο.
τοῖσιν δ’ Ἀντίνοος μετέφη, Εὐπείθεος υἱός·

,,κέκλυτέ μευ, μνηστῆρες ἀγήνορες, ὄφρά τι εἴπω.
γαστέρες αἵδ’ αἰγῶν κέατ’ έν πυρί, τὰς ἐπὶ δόρπῳ

45 κατθέμεθα κνίσης τε καὶ αἵματος ἐμπλήσαντες.
ὁππότερος δέ κε νικήσῃ κρείσσων τε γένηται,
τάων ἥν κ’ ἐθέλῃσιν ἀναστὰς αὐτὸς ἑλέσθω·
αἰεὶ δ’ αὖθ’, ἥμιν μεταδαίσεται, οὐδέ τιν’ ἄλλον
πτωχὸν ἔσω μίσγεσθαι ἐάσομεν αίτήσοντα.“

50 ὣς ἔφατ’ Ἀντίνοος, τοῖσιν δ’ ἐπιήνδανε μῦθος.
τοῖς δὲ δολοφρονέων μετέφη πολύμητις Ὀδυσσεύς·

,,ὦ φίλοι, οὔ πως ἐστι νεωτέρῳ ἀνδρὶ μάχεσθαι
ἄνδρα γέροντα, δύῃ ἀρημένον· ἀλλά με γαστὴρ
ὀτρύνει κακοεργός, ἵνα πληγῇσι δαμείω. Qum)

55 ἀλλ’ ἄγε νῦν μοι πάντες ὀμόσσατε καρτερὸν ὅρκον,
μή τις ἐπ’ Ἴρῳ ἦρα φέρων ἐμὲ χειρὶ βαρείῃ
πλήξῃ ἀτασθάλλων, τούτῳ δέ με ἶφι δαμάσσῃ.“

ὣς ἔφαθ’, οἰ δ’ ἄρα πάντες ἐπώμνυον ὡς ἐκέλευεν.
αὐτὰρ ἐπεί ῥ’ ὄμοσάν τε τελεύτησάν τε τὸν ὅρκον,

eo τοῖς αὖτις μετέειφ’ ἱερὴ ἲς Τηλεμάχοιο·

,,ξεῖν’, εἴ ⁶³ ὀτρύνει κραδίη καὶ θυμὸς ἀγήνωρ
τοῦτον ἀλέξασθαι, τῶν δ’ ἄλλων μή τιν’ Ἀχαιῶν
δείδιθ’, ἐπεὶ πλεόνεσσι μαχήσεται ὃς κέ σε θείνῃ.
ξεινοδόκος μὲν ε’γών, ἐπὶ δ’ αἰνεῖτον βασιλῆε,

65 Ἀντίνοός τε καὶ Εὐρύμαχος, πεπνυμένω άμφω.“

ὣς ἔφαθ’, οἰ δ’ ἄρα πάντες ἐπῄνεον. αὐτὰρ Ὀδυσσεὺς ,
ζώσατο μὲν ῥάκεσιν περὶ μήδεα, φαῖνε δὲ μηροὺς (ΝΜ
καλούς τε μεγάλους τε, φάνεν δέ οἰ εὐρέες ὦμοι
στήθεά τε στιβαροί τε βραχίονες· αὐτὰρ Ἀθήνη

