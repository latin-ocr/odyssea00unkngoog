138 φ (21) τόξου θέσις.

186 ἐντανύσαι, πολλὸν δὲ βίης ἐπιδευέες ἦσαν.
Ἀντίνοος δ’ ἔτ’ ἐπεῖχε καὶ Εὐρύμαχος θεοειδής,
ἀρχοὶ μνηστήρων· ἀρετῇ δ’ ἔσαν ἔξοχ’ ἄριστοι.
τὼ δ’ ἐξ οἴκου βῆσαν ὁμαρτήσαντες ἅμ’ αμφωόῐ &Mt-m.
βουκόλος ἠδὲ συφορβὸς Ὀδυσσῆος θείοιο·

190 ἐκ δ’ αυτὸς μετὰ τοὺς δόμου ἤλυθε δῖος Ὀδυσσεύς.
ἀλλ’ ὅτε δή ῥ’ ἐκτὸς θυρέων ἔσαν ἠδὲ καὶ αὐλῆς,
φθεγξάμενός σφ’ ἐπέεσσι προσηύδα μειλιχίοισι·

,,βουκόλε καὶ σύ, συφορβέ, ἔπος τί κε μυθησαίμην,
ἦ αὐτὸς κεύθω; φάσθαι δέ με θυμὸς ἀνώγει.

195 ποῖοί κ’ εἶτ’ Ὀδυσῆι ἀμυνέμεν, εἴ ποθεν ἔλθοι

ὧδε μάλ’ ἐξαπίνης καί τις θεὸς αὐτὸν ἐνείκαι;

ἥ κε μνηστήρεσσιν ἀμύνοιτ’ ἢ Ὀδυσῆι;

εἴπαθ’ ὅπως ὑμέας κραδίη θυμός τε κελεύει.“
τὸν δ’ αὖτε προσέειπε βοῶν ἐπιβουκόλος ἀνήρ·

200 ,,Ζεῦ πάτερ, αἲ γὰρ τοῦτο τελευτήσειας ἐέλδωρ,
ὡς ἔλθοι μὲν κεῖνος ἀνήρ, ἀγάγοι δέ ἕ δαίμων·
γνοίης χ’ οἵη ἐμὴ δύναμις καὶ χεῖρες ἕπονται.“

ὣς δ’ αὕτως Εὔμαιος ἐπεύχετο πᾶσι θεοῖσι
νοστῆσαι Ὀδυσῆα πολύφρονα ὃν δὲ δόμον δέ.

205 αὐτὰρ ἐπεὶ δὴ τῶν γε νόον νημερτέ’-ἀνέγνω, Q
ἐξαῦτίς σφ’ ἐπέεσσιν ἀμειβόμενος προσέειπεν

»ἔνδον μὲν δὴ ὅδ’ αὐτὸς ἐγώ, κακὰ πολλὰ μογήσας
ἤλυθον εἰκοστῷ ἔτει· ἐς πατρίδα γαῖαν.
γινώσκω δ’ ὡς σφῶιν ἐελδομένοισιν ἱκάνω

210 οἴοισι δμώων· τῶν δ’ ἄλλων οὔ τευ ἄκουσα
εὐξαμένου ἐμὲ αὖτις ὑπότροπον οἴκαδ’ ἱκέσθαι.
σφῶιν δ’, ὡς ἔσεταί περ, ἀληθείην καταλέξω·
εἴ χ’ ὑπ’ ἔμοιγε θεὸς δαμάσῃ μνηστῆρας ἀγαυούς,
ἄξομαι ἀμφοτέροις ἀλόχους καὶ κτήματ’ ὀπάσσω

215 οἰκία τ’ ἐγγὺς ἐμεῖο τετυγμένα· καί μοι ἔπειτα

