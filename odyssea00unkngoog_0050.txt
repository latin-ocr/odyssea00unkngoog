34 ο (15) Τηλεμάχου ἐπάνοδος.

,,ἔγρεο, Νεστορίδη Πεισίστρατε· μώνυχας ἵππους
ζεῦξον ὑφ’ ἅρματ’ ἄγων, ὄφρα πρήσσωμεν ὁδοῖο.“
τὸν δ’ αὖ Νεστορίδης Πεισίστρατος ἀντίον ηὔδα·
,,Τηλε’μαχ’, οὔ πως ἐστιν ἐπειγομένους περ ὁδοῖο
50 νύκτα διὰ δνοφερὴν ἐλάαν· τάχα δ’ ἔσσεται η’ώς.
ἀλλὰ μέν’ εἰς ὅ κε δῶρα φέρων ἐπιδίφρια θήῃ
ἥρως Ἀτρείδης, δουρικλειτὸς Μενέλαος,
καὶ μύθοις ἀγανοῖσι παραυδήσας ἀποπέμψῃ·
τοῦ γάρ τε ξεῖνος μιμνήσκεται ἤματα πάντα
55 ἀνδρὸςῆξεινοδόκουῖὸς κεν φιλότητα παράσχῃ.“
ὣς ἔφατ’, αὐτίκα δὲ χρυσόθρονος ἤλυθεν Ἠώς·
ἀγχίμολον δέ σφ’ ἦλθε βοὴν ἀγαθὸς Μενέλαος,
ἀνστὰς ἐξ εὐνῆς, Ἑλένης πάρα καλλικόμοιο.
τὸν δ’ ὡς οὖν ἐνόησεν Ὀδυσσῆος φίλος υίός,
60 σπερχόμενός ρα χιτῶνα περὶ χροῒ σιγαλόεντα
δῦνεν καὶ μέγα φᾶρος ἐπὶ στιβαροῖς βάλετ’ ὤμοις
62 ἥρως, βῆ δὲ θύραζε, παριστάμενος δὲ προσηύδα·
64 ,,Ἀτρείδη Μενέλαε Διοτρεφές, ,ὄρχαμε λαῶν,
65 ἤδη νῦν μ’ ἀπόπεμπε φίλην ἐς πατρίδα γαῖαν·
ἤδη γάρ μοι θυμὸς ἐέλδεται οἴκαδ’ ίκέσθαι.“
τὸν δ’ ἠμείβετ’ ἔπειτα βοὴν ἀγαθὸς Μενέλαος·
,,Τηλέμαχ’, οὔ τί σ’ ἔγωγε πολὺν χρόνον ἐνθάδ’ ἐρύξω
ἱέμενον νόστοιο· νεμεσσῶμαι δὲ καὶ ἄλλω
¹10 ἀνδρὶ ξεινοδόκῳ, ὅς κ’ ἔξοχα μὲν φιλέῃσιν,
ἔξοχα δ’ ἐχθαίρῃσιν· ἀμείνω δ’ αἴσιμα πάντα.
ἶσόν τοι κακόν ἐσθ’, ὅς τ’ οὐκ ἐθέλοντα νέεσθαι

ξεῖνον ἐποτρύνει καὶ . ὃς ἐσσύμενον κατερύκει.
χρὴ ξεῖνον παρεόντα φιλεῖν, ἐθέλοντα δὲ πέμπειν.

75 ἀλλὰ μέν’ εἰς ὅ κε δῶρα φέρων ἐπιδίφρια θείω
καλά, σὺ δ’ ὀφθαλμοῖσιν ἴδῃ, εἴπω δὲ γυναιξὶ
δεῖπνον ἐνὶ μεγάροις τετυκεῖν( ἅλις ,ἔνδον ἐόντων.

 

